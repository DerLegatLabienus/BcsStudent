---
title: איך חושבים קוד פתוח
description: |
  הדגמה על איך נראית מודעות ואכפתיות לקוד פתוח בתוך יום עבודה רגיל וכחלק מפרויקט (בקוד פתוח) בעבודה מסודרת.
date: 2024-02-14
published: false
tags: [Open Source]
---

באמצע יום עבודה רגיל על פרויקט [2ms](https://github.com/Checkmarx/2ms) (שהוא במקרה גם בקוד פתוח, אבל האמת שזה לא רלוונטי לענייננו), קלטתי שביצעתי רצף פעולות ארוך של החלטות על קוד פתוח, והבנתי ששווה לתאר רגע איך זה נראה.

##  הרקע

ב[פוסט על CI Checklist](https://bscstudent.netlify.app/ci-checklist#pr-title) תיארתי איך יש לי תהליך אוטומטי שמוודא שהכותרת של הPR היא בפורמט מסוים, כדי לנהל גרסאות בצורה אוטומטית.

כרגע בכל פרויקט אני מבצע את זה בדרך אחרת, בין אם על ידי Regex או על ידי כלי ייעודי שנקרא [commitlint](https://commitlint.js.org/#/).

היום, בזמן שחזרתי לעבוד על פרויקט [2ms](https://github.com/Checkmarx/2ms), היה איזה באג לא מוסבר בתהליך האוטומטי שמבוסס על commitlint, אבל זה גרם לי לחשוב שבסה"כ המימוש בעזרת commitlint הוא די יעיל וגנרי.

## לקחת עוד צעד

אמרתי שזאת שיטה גנרית?
אז למה לא לארוז אותה בנוחות ולפרסם אותה לכולם?
המחשבה הזאת עולה מיד, כי קודם כל, אם אני מבצע את אותה הפעולה בפרויקטים שונים, אולי כבר עדיף לי לארוז אותה בצורה מסודרת.
חוצמיזה, אם עוד אנשים ישתמשו, באגים ייחשפו מהר יותר וגם ליותר אנשים יהיה אכפת לפתור אותם (וגם אם לא- את הבאג שלי בכל זאת פגשתי ואני בכל זאת אפתור).

## מציאת פתרון קיים

מצאתי משהו קיים: https://github.com/dreampulse/action-lint-pull-request-title
רק שרואים שהוא לא מתוחזק. מחטטים קצת ומוצאים מישהו שהחליט ליצור מחדש את הפרויקט: https://github.com/dreampulse/action-lint-pull-request-title/issues/46
הפרויקט שלו אמנם עדכני, אבל הוא אומר שהוא עדיין בפיתוח ולא לסמוך עליו בפרודקשן.

## בחינת הפתרון

ניסיתי לתאר בקצרה את התהליך... מצאנו פרויקט שעדיין בפיתוח, והוא נראה אחלה ובדיוק מה שחיפשתי, אז יאללה שיתוף פעולה.
מה שנשאר לעשות ואני אשמח לעזרה- להבין רגע את הפרויקט, לנסות להשתמש בו במקום הפתרון שקיים כרגע אצלי בפרויקט. אם יש בעיות שניתן לפתור יחסית בקלות- להציע לו לפתור.
ובגדול, לראות מה המחיר של שימוש בפרויקט הזה תוך כדי שיפור ופיתוח שלו.

## שיפור מתמיד

עוד לא הגעתי לזה, אתם רוצים להצטרף?
